Згідно зі статтею у Вікіпедії "Публіцистичний стиль" до основних мовних засобів входить синтез складників наукового, офіційно-ділового, художнього й розмовного стилів. 

З "М.Л. Штельмах. ЖАНРОВА ДИФЕРЕНЦІАЦІЯ СТИЛЮ МАСОВОЇ ІНФОРМАЦІЇ: СУЧАСНА АСПЕКТОЛОГІЯ"
За критерієм рівня суб’єктивізації виділяють три групи жанрів:
1) інформаційні (замітка, інформаційна кореспонденція, інформаційний звіт, інформаційне інтерв’ю, бліц-опитування,  питання-відповідь, репортаж, некролог і т. п.); 
2) аналітичні (аналітичний звіт, аналітична кореспонденція, аналітичне інтерв’ю, аналітичне опитування, бесіда, коментар, соціологічне резюме, анкета, моніторинг, рейтинг, рецензія, стаття, журналістське розслідування, огляд, огляд преси, прогноз, версія, експеримент, лист, рекомендація (порада), аналітичний прес-реліз тощо);
3) художньо-публіцистичні (нарис, фейлетон, памфлет, пародія, сатиричний коментарій, історія з життя, легенда, епіграф, анекдот, жарт, гра та ін.).

Отже, можна додатково маркувати, до якого жанру належить стаття в цілому, розділяючи хоча б на 3 основні категорії та додатково виділяючи інтерв'ю через особливість мови. 
Про групу жанру можна зробити припущення з розділу сайту.
Для абзаців можна додатково виділяти, які мовні засоби вони використовують: елементи іншого стилю, полеміка, сарказм, цитування. Ще не ясно, чи такі позначки необхідні.


Статті для стилістичного аналізу пропоную зберігати у псевдо-xml. Оскільки основною одиницею аналізу майже напевне буде абзац, кожен абзац пишемо в окремий рядок (так з сайту копіюється, то навряд чи доведеться додатково розбивати). Автоматичну категорію присвоюємо за набором правил з джерела сторінки. Аннотатор може зазначити свою категорію, вказуючи id, і додати коментар. На початку кожного абзацу можна додати позначку за необхідності - див. для прикладу <cit/> у першому прикладі.

<page>
<source>https://www.pravda.com.ua/news/2018/03/23/7175596/</source>
<title>Під час відкриття Порошенком дитсадка сталося "бомбардування" бурулькою</title>
<date></date>
<authors></authors>
<autocategory>news</autocategory>
<usercategory annotator_id = '1'>satiric, news</usercategory>
<comment annotator_id = '1'>Мала би бути офіційна стаття, але вийшла сатира</comment>
У той час, коли президент Петро Порошенко відкривав дошкільний навчальний заклад на Рівненщині, з даху будівлі під ноги охоронцю впала чимала бурулька.

Це можна побачити на третій хвилині відео, опублікованого на сторінці президента у Facebook.

Поки глава держави читав промову на деякій відстані від будівлі, рослий чоловік, схожий на його охоронця, стояв біля стіни. Раптом під його ногами розбився шматок льоду.

Охоронець подивився вгору і трохи пізніше сховався за натовпом присутніх дітей і дорослий, які також стояли вздовж фасаду садочка і слухали президента.

<cit/>"А тепер у нас тут самий красивий садик. Ви коли-небудь бачили такий красень?" – промовляв у цей момент Порошенко.

За інформацією прес-служби президента, це було урочисте відкриття дошкільного підрозділу Обарівського ліцею.

"Приміщення побудоване із застосуванням енергоефективних технологій. Воно має яскравий, креативний зовнішній та внутрішній дизайн, багатофункціональний простір, тематичне оформлення у сучасній стилістиці", - розхвалюють новий заклад у глави держави.

Там зазначили, що від початку року це вже третій новий дитсадок на Рівненщині.
</page>

<page>
<source>http://life.pravda.com.ua/culture/2018/03/23/229770/</source>
<title>Дмитро Ступка: "Режисери збагнули, що на мені можна збирати зали"</title>
<autocategory>life, culture</autocategory>
<usercategory>interview</usercategory>
В Україні нещодавно завершили зйомки драми "Крути 1918", в основі якої реальні історичні події.

Реліз стрічки заплановано на грудень цього року.

Одну з провідних, а точніше, визначних, ролей – Симона Петлюри – зіграв 31-річний Дмитро Ступка.

В інтерв'ю "Українській правді. Життя" він розповів, чим його зацікавила постать Петлюри, як змінилася акторська кар'єра після 2014 року і про нову антрепризу, що вийде вже у березні.

– Нещодавно ви знялися у фільмі Олексія Шапарєва "Крути 1918", де грали Симона Петлюру. То вас обрали за кастингом?

– З Олексієм я вже давно познайомився – ми знімали фільм "Київский торт".

Це романтична драма про Київ, але вона провалилася в прокаті, тому що вийшла як раз під час подій на Майдані в 2014 році. Ніхто не міг цього передбачити.

Відтоді ми з ним здружилися, і він запрошував мене в інші свої фільми: "Гвардія", "Правило бою" і от тепер "Крути", що фінансується частково Держкіно.

Спочатку я мав грати в цьому фільмі зовсім іншу роль – офіцера контрроззвідки Набокова.

Я вимольовував собі цю роль, але потім дзвонить мені Шапарєв, Дмитре, там у нас злетів один актор на роль Петлюри, і ти будеш замість нього.
</page>


<page>
<source>http://blogs.pravda.com.ua/authors/ukolov/5ab27d890c767/</source>
<title>''Тепла ванна'' для Тимошенко чи об'єктивні опитування?</title>
<autocategory>blogs</autocategory>
<usercategory></usercategory>

Схоже у Президента поки свідомо утримуються від коментарів соціології КМІС, від якої в захопленні так шаленіють у Тимошенко.

Тим часом не витримав гендиректор самого КМІС, професор Володимир Паніото, який дав майже ніким не помічений коментар.

Його суть у тому, що в фейсбук дарма так зачаровані результатами, бо друге місце займає не Ляшко, а фактично одночасно: Ляшко, Гриценко, Порошенко, Бойко і Рабинович. "Різниця між ними, фактично, в межах похибки вибірки," – пише професор.

Водночас Паніотто визнає, якби він не поставив у опитування Яценюка та Гройсмана, (які на вибори президента не підуть), то рейтинг Порошенка був би вищим.

Ну а я додам, якби у рейтингу був присутній Вакарчук та Зеленський, то рейтинг Тимошенко був би нижчим.

Останнє опитування 20 000 респондентів, коли заміряли президентські рейтинги якби серед кандидатів був присутній "український Макрон", проводилось на початку листопада 4 соціологічними агентствами, серед яких був і КМІС.

Тодішні результати стали холодним душем для Тимошенко, яка опинилася на 2 місці з рейтингом 10,7% серед тих, хто прийде на вибори. Причому на третьому місці з рейтингом 9% був Святослав Вакарчук, фактично дихаючи Тимошенко в спину.

Листопадове опитування показало попит на абсолютно нового опозиціонера, що вже на старті легко збиває старих "лідерів опозиції". Напевне тому, у лютому замовники з Батьківщини вирішили не ризикувати і жодних "макронів" до списку кандидатів для опитування не дали.

Чи треба розказувати, що це "тепла ванна" для Тимошенко, бо насправді таку ситуацію уявити важко. За деякими інформаціями до президентських виборів готують одразу двох молодих та недискредитованих кандидатів і вже приглядаються до третього. Всі вони будуть змагатися за спадщину опозиції – голоси 37% тих, хто не визначився, відбираючи відсотки у Тимошенко.
</page>


