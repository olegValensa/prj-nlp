Про це депутат повідомив у запиті до мера Львова А. Садового.
За його словами, робоча група, створена міським головою Львова для вивчення проблем транспорту, працює вже 6 місяців, з них – 5 місяців не збирається і результатів її роботи жодних. «Я перепрошую, але за 6 місяців можна дитину зробити, не те що вирішити проблеми транспорту», – заявив Михальчишин.
Окрім того, він розповів, що приватна фірма, якій місто віддало маршрути №9, 10, 16 за період з 11 до 22 березня здала 13 тис. грн виручки. При цьому, що на цих маршрутах загалом працює 40 автобусів. «З цього виходить, що автобус приносить 20 грн в день виручки. При цьому ми знаємо, ще реально такий автобус приносить в день 1500 грн виручки. Де ж дівається різниця? Чим займається ваша комісія, можливо, їй слід допомогти працювати?», – запитав у мера депутат.
Він заявив, що катастрофічний менеджмент команди Садового зробив з комунального підприємства АТП №1 абсолютно збиткове підприємство.
Окрім того Михальчишин нагадав, що сьогодні спливає термін дії угоди, підписаної з фірмою «Успіх-БМ» на обслуговування маршрутів. Відтак, ця фірма вже працює незаконно.
 